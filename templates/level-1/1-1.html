<ion-view view-title="روح نظم اداري بهايي و تفاوت آن با اديان گذشته">
  <ion-content>
	<div class="padding">
		<p>يکي از خصوصيات مميزه ديانت بهايي از ساير اديان، نظم جهان آرايي است که حضرت بهاءالله براي بشريت به ارمغان آورند. حضرت ولي امرالله در اين خصوص مي فرمايند:</p>
		<p>«اين نظم اداري اساساً با آنچه انبياي سلف وضع فرموده اند متفاوت است. زيرا حضرت بهاءالله بنفسه اصولش را بيان و تأسيساتش را استوار و مبين کلمه اش را معين فرموده اند و به هيئتي که مأمور تکميل و تنفيذ احکام شرعيه اش بوده، اختيارات لازم عنايت کرده اند و اين جمله رمز قوت امرالله و ما به الامتيازش از ساير اديان و ضامن حفظ و وقايتش از انشقاق و تجزي است (2).»</p>
		<p>در جهان انظمه بي شماري موجود است که هر کدام هدف و نهايتي براي خود داراست و مي خواهد جهان را به سمتي بکشاند ولي چون زاييده فکر بشري است محدود است و داراي عيوب زياد است و در برابر نظم بديع الهي محکوم به شکست است. اين نظم بديع چون از عيوب فطرية مسلمة انظمة مذکور مطلقاً عاري و مبراست، هر قدر فروعش امتداد يابد و دامنه اش وسعت گيرد، به مرور اعصار و دهور، به حکومت استبداد و تسلط اعيان و شرور ناطقين و خطباء که عاقبت کليه تأسيسات سياسي ناقصه بشري است، منجر نگردد و از فساد آنان مصون ماند. حضرت ولي امرالله در اين مورد مي فرمايند:</p>
		<p>«اين نظم اداري بهايي حقايق سليمه اي را که بدون شک در هر يک از انظمه مذکور موجود است به يکديگر التيام و ارتباط مي دهد، بدون آنکه حقايق خدادادي را که آن نظم جهان آرا مبتني بر آن است ضايع و مهمل سازد و اين امري است که هرگز انظمه فانيه بشري به اجراي آن موفق نگشته است (3).» </p>
		<p>و همچنين مي فرمايند:</p>
		<p>«چقدر شگرف و عبرت انگيز است که نظم اداري امرالله متدرجاً مستمراً تحکيم يافته مراحل اوليه نشو و نماي خود را مي پيمايد در حالي که معاهد عتيقه مذهبي و عرفي عصر حاضر در اثر قواي مخربه اي که بر آنها مهاجم است رو به تجزيه و تحليل مي رود. قوه حياتيه اي که به وجه اَتَم از مؤسسات اصليه اين نظم اعظم دائم الاتساع الهي ظاهر مي شود، موانعي را که شهامت و عزم راسخ بانيان نظم اداري بر آن فائق آمده اند، شعله فروزان انجذاب که به کمال شدت در قلوب مبلغين سيار مشتعل است، مدارج جانفشاني و انقطاعي که مؤسسين نظم بديع مي پيمايد، وسعت نظر و اميد واثق و روح نشاط انگيز و آسايش خاطر و پاکي عمل و انضباط کامل و تعاون و تعاضد و يگانگي خلل ناپذير که از مدافعين دليرش به ظهور مي رسد، توانايي و لياقتي که روح نباضش در جذب عناصر مختلفه و تطهير آنها از انواع تعصبات و امتزاجشان در قالب خودشان داده است، کل آيات قدرتي است که جامعه مأيوس و متزلزل کنوني عالم هرگز نمي تواند آن را انکار نمايد (4).» </p>
	</div>
</ion-view>
